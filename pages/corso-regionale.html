---
layout: page
title: Corso Regionale Addetto all'immissione e gestione digitale dei dati
---

Profilo professionale
L’Addetto all'Immissione ed alla Gestione Digitale dei Dati è in grado di utilizzare programmi informatici nei settori amministrativi, organizzativi e commerciali curando le attività generiche d’ufficio in cui è inserito. Come tale esso svolge, sulla base delle indicazioni impartite, attività di protocollazione, archiviazione e recupero di posta e documenti, elaborazione e conservazione di documenti digitali, gestione dei flussi di posta elettronica e delle transazioni internet, mantenimento in efficienza della propria stazione di lavoro, agendo nel rispetto dei principi della sicurezza informatica, delle norme sulla tutela dei dati personali e delle norme in materia di salute e sicurezza sul luogo di lavoro.

Qualificazione
Certificato di qualificazione professionale rilasciato ai sensi del D.lgs 13/13. Condizioni di ammissione all’esame finale: frequenza di almeno il 70% delle ore complessive del percorso formativo.

Referenziazioni

Codice univoco ISTAT CP2011
4.1.2.2.0 - Addetti all'immissione dati
 
Referenziazione ATECO
82.11.01 - Servizi integrati di supporto per le funzioni d'ufficio
 
Livello EQF 3
 
Settore Economico Professionale - SEP
Area comune
 
ADA
ADA.24.01.06 (ADA.25.231.755) - Realizzazione di attività di ufficio
 
L'Attestato di qualifica professionale è inoltre titolo spendibile nei concorsi pubblici ed è valutabile anche nei Bandi di aggiornamento delle Graduatorie d'istituto di III fascia del Personale ATA, per il profilo di Assistente Amministrativo, a cui viene attribuito 1,5 punti. 
 
>>> Scarica qui la Scheda del Profilo Professionale rilasciata dalla Regione Abruzzo
 
Requisiti di accesso
Maggiore età o assolvimento del diritto-dovere all’istruzione e/o alla formazione professionale.
Per i cittadini stranieri conoscenza della lingua italiana almeno al livello B1 del Quadro Comune Europeo di Riferimento per le Lingue, restando obbligatorio lo svolgimento delle specifiche prove valutative in sede di selezione, ove il candidato già non disponga di attestazione di valore equivalente.
I cittadini extracomunitari devono disporre di regolare permesso di soggiorno valido per l’intera durata del percorso o dimostrazione della attesa di rinnovo, documentata dall’avvenuta presentazione della domanda di rinnovo del titolo di soggiorno.
Durata
Il Corso ha una durata complessiva di 258 ore, di cui 198 di lezione in aula e 60 di tirocinio.

Unità di competenza
1) Curare le attività di protocollo ed archiviazione di documenti attraverso risorse digitali

2) Elaborare e gestire documenti testuali digitali

3) Utilizzare internet e la posta elettronica

4) Mantenere in efficienza la propria postazione digitale di lavoro

Contatti 
